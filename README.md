# ایده اصلی چیه؟
من می‌خواستم درمورد آسیب‌پذیری‌های سیستم‌عامل‌ها توی شبکه عمیق بشم و سرویس‌هایی که روی پورت‌های یک سیستم‌عامل توی شبکه هستند را از لحاظ امنیتی و آسیب‌پذیری‌هایی که دارند مطالعه کنم اما هیچ سورس فارسی کاملی توی این زمینه پیدا نکردم. به همین خاطر تصمیم گرفتم در این مسیری که قراره کلی چیز یاد بگیرم، آموخته‌های خودم را هم اینجا به اشتراک بزارم

## قراره روی چه چیزی کار کنیم؟
معمولا بهترین گزینه توی این‌جور شرایط، آزمایشگاه‌ها و ماشین‌های مجازی هستند که بهتون کلی آسیب‌پذیری ازپیش تعبیه شده و فرصت آزمون و خطا می‌دند. یکی از این مجموعه سیستم‌عامل‌ها، متاسپلویتیبل هست که معمولا روی اوبونتو ۵ تا ۱۰ مجموعه‌ای از سرویس‌های قدیمی و آسیب‌پذیر را از قبل نصب کردند و شما می‌تونید فایل iso یک ماشین مجازی را دانلود و اون را توی مثلا virtualbox بالا بیارید. هدف من هم اینه که از ماشین مجازی متاسپلویتیبل ۱ شروع کنم و پیش بریم.

## آموزش‌ها به چه شکلی هست؟
تمام چیزهایی که من خودم یاد می‌گیرم را، به صورت متنی توی همین ریپوزیتوری به اشتراک می‌زارم. هیچ برنامه زمانی خاصی ندارم که مثلا بگم هفته‌ای یک بار، یک بخش را آپلود می‌کنیم. درکنار کارهای دیگمون، و در زمان‌های آزاد، سعی می‌کنم آسیب‌پذیری‌هارو به عنوان چالش حل کنم و کارهایی که انجام دادم/ مطالعه‌هایی که داشتم را هم اینجا منتشر کنم.
